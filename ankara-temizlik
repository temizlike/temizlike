temizlike edited this page on 13 Dec 2019 · 1 revision Toplam 50 adet işletmede görsel olarak yapılan inceleme sonucunda temizlik ve dezenfeksiyon açısından toplam 83 adet uygunsuzluk tespit edildi. Temizlik ve dezenfeksiyon açısından görsel olarak yapılan kontrollerde incelenen işletmelerin %54’ünde (27 adet) temizlik araçlarının bakım ve muhafazasının, %52’sinde (26 adet) genel temizlik ve dezenfeksiyonun, %42’sinde (21 adet) Kimyasal maddelerin depolanmasının uygun olmadığı görüldü. ( temizlike.com) Temizlik araçlarının uygunluğu, bakımı ve muhafazası açısından 27 adet uygunsuzluk tespit edildi. Bu uygunsuzlukları, temizlik ekipmanlarının üretim alanına ve ürün hazırlık tezgahının yakınında muhafaza edilmesi, temizlik sonrası kovalar ve paspasların temiz bırakılmaması, yıpranmış ve eski temizlik ekipmanların kullanılması ve temizlik bezleri, bulaşık süngerleri ile bulaşık telinin tezgâh üzerinde bırakılması ve uygun bir şekilde muhafaza edilmemesi gibi hatalar oluşturdu. temizlike.com temizlik ve dezenfeksiyon Genel temizlik ve dezenfeksiyon açısından 26 adet uygunsuzluk tespit edildi. Bu uygunsuzlukları, davlumbaz ızgaralarının temiz tutulmaması, Zemin kirliliğini azaltmak amacıyla karton kolilerin kullanılması, giderlerin yeterince temizlenmemesi, dolap üstleri, buzdolabı lastikleri, elektrik kabloları, prizler ve fişlerin temizliğine özen gösterilmemesi, personel eşyalarının mutfak tezgahında bulunması ve temizlik bezlerini gelişigüzel yerlerde bırakılması gibi hatalar oluşturdu. Kimyasal maddelerin depolanması açısından 21 adet uygunsuzluk tespit edildi. Bu uygunsuzlukları, kimyasal maddelerin doğrudan zemine temas etmesi, üzeri açık bir şekilde muhafaza edilmesi ve ürünlerden ayrı ve kapalı bir alanda muhafaza edilmemesi gibi hatalar oluşturdu. Son olarak, raf, dolap, palet ve tezgâh altlarının temizliği açısından 8 adet ve kullanılan kimyasal maddelerin uygunluğu açısından 1 adet uygunsuzluk tespit edildi. Bu uygunsuzlukları, dolap yüzeylerinin ve tezgâh altlarının temiz olmaması, rafların boyasız, aşınmış ve paslanmış olması ve seçilen bazı kimyasalların temizlik yapılacak yüzeye uygun olmaması gibi hatalar oluşturdu. İşyerlerinde ideal hijyen koşullarının sağlanmasında temizlik ve dezenfeksiyon gibi sanitasyon uygulamalarının önemi büyüktür ve bu konudaki yetersizlikler işyerindeki ekipmanın mikroorganizmalar ile bulaşmasına neden olmakta ve bu durum üretim hijyeni ile gıda güvenliğini olumsuz etkilemektedir (Nazlı ve İzgi, 1997; Yıldırım, 1996). Özellikle tüketime hazır gıda gıdaların üretiminde, gıdaların temas ettiği yüzeylerin temizlik ve dezenfeksiyon uygulamaları sonrası kontrol edilmesi ve yüzeylerin kimyasal kalıntı ve mikroorganizmalar açısından güvenilir olduğunun saptanması gerekmektedir.Yapılan bir çalışmada, temizlik ve dezenfeksiyon açısından, işletmelerin % 80’inde işyeri genel temizliğinin yeterli olması ve %60’ında sıcak su tesisatı olması ve işletmelerin hiç birinde fare konusunda problem olmaması olumlu olarak değerlendirilmiştir.
