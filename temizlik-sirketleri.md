# ## ### [ccc](ccc) ** **
Doğa  için  yaşam  kaynağı  olan,  insanlar  için  iyi  ruhun  etkisindeyken  bereket,  kötü ruhun etkisinde iken de felaket demek  olan  su,  çağlar  boyu  kutsal  kabul  edilmiş  ve  bu dengesizliğin kontrolü için tanrılara emanet edilmiştir. İnsanoğu, nehirleri, dereleri, denizleri kısacası doğayı uyandıran su için anıtsal çeşmeler yapmış, ruhsal arınma için onun sularına girmiş, kısacası suyu kişileştirmiştir. İnsanoğlu, fiziksel ve ruhsal susuzluğunu gidermek için olduğu kadar yaşamını devam ettirebilmek, günlük ihtiyaçlarını karşılamak için de her zaman suya ihtiyaç duymuştur. Bu yüzden de yaşamını her zaman bir su kaynağının yanına kurmaya özen göstermiştir. Genellikle dere, akarsu, nehir gibi görebildiği kaynakları tercih etmiş, eğer onların olmadığı yerlerde yaşam kurmak zorunda kalırsa o zaman da yeraltı sularını bulmak için pek çok yöntem geliştirmiştir. Her ihtiyacını doğada karşılayan insanoğlu, tuvalet ihtiyacı için de önceleri doğayı kullanmıştır. Yaşam şartları, doğa koşullarına göre değişmiş, doğa ile iç  içe  süren  hayat  artık  devam  edemez  olmuş  ve  insanlar  kapalı  mekanlara  ihtiyaç duymuşlardır.
## Temizlik İçin Temizlike.com Hayat  şartlarının gereği  olarak hem  topluluklar  halinde,  hem  de  kapalı  mekanlarda yaşamaya  başlayan  insanlar  için  öncelikle  suyun  temini  sorun  olmuş,  önceleri  dere,  nehir kenarları  ya  da  yeryüzüne  çıkardıkları  yeraltı  suları  yeterli  olmakta  iken,  sonraları  yetmez olmuş  ve  yerleşim  yerlerinden  uzakta  su  kaynakları  bulmak  zorunda kalmışlar  ve  bu  su kaynaklarının yaşam alanlarına ulaştırmak için su yolları, su kemerleri yapmışlardır. 
Toplu yaşamla birlikte ihtiyaçları da çeşitlenmiş, yıkanmak için küvetlere, banyolara hatta hamamlara ihtiyaç duymuşlar. Doğada çözüm ürettikleri tuvalet ihtiyaçları için de, daha önceleri çok da önemsemedikleri, temizlik ve hijyen hayati bir hal almıştır. 
İlk zamanlarda içini doldurdukları bir küvet yeterli olurken daha sonraları yıkanmak için ayrı mekanlar oluşturmaya başlamışlar, Hellenistik Dönem’de spor faaliyetlerinin hayata dahil olması ile spor sonrası yıkanma mekanları ortaya çıkmış, Roma Dönemi’ne gelindiğinde ise  ısıtma  sistemlerinin  gelişmesinin  de  etkisi  ile  yıkanma  faaliyeti  artık  başka  bir  boyuta taşınmış, sosyal bir olay, hatta prestij haline gelmiştir. İnsanlığın başından beri kutsal kabul ettiği su, bu dönemde gücü temsil etmeye başlamış ve imparatorlar güçlerini göstermek için, görkemli hamam yapıları inşaa ettirmişlerdir. Hamam yapıları ile birlikte tuvalet yapılarının da sosyal bir hal  alması,  biraz  zaman  almış,  insanlar  tuvalet  ihtiyaçları  için  bir  süre  daha doğayı kullanmış, daha bireysel çözümler üretmişlerdir. İnsanların topluca  yıkandıkları gibi toplu olarak tuvalet ihtiyacını giderdikleri latrina denen umumi tuvaletlerin inşası da Roma döneminde olmuştur, tüm bu yapıların temiz ve pis su ihtiyaçları için de su yolları, kanallar yapılmış, bu akışın düzenli olması için kentleşme önem kazanmıştır
